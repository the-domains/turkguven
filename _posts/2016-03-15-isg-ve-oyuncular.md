---
inFeed: true
hasPage: true
inNav: false
inLanguage: null
starred: true
keywords: []
description: ''
datePublished: '2016-03-15T19:03:51.640Z'
dateModified: '2016-03-15T19:03:50.793Z'
title: İSG ve Oyuncular
author: []
sourcePath: _posts/2016-03-15-isg-ve-oyuncular.md
published: true
authors: []
publisher:
  name: null
  domain: null
  url: null
  favicon: null
url: isg-ve-oyuncular/index.html
_type: Article

---
## İş Güvenliği : Bir Fil Hikayesi
![](https://the-grid-user-content.s3-us-west-2.amazonaws.com/37f8f12f-5a90-4a3b-b380-e7a52d9a7047.jpg)

> Körlerin fili tarif etmesi, eski bir hikayedir. Bir grup kör, filin yanına giderek filin nasıl birşey olduğunu anlamak için incelemeye başlarlar. Bu inceleme sonrasında, her birisi fili tanıdığını düşünerek filin nasıl birşey olduğunu anlatır. 

Fil'in hortumunu tutan, fili yılan gibi ve içi boş uzun bir boru diye tarif ederken, ayaklarından tutan için bambaşkadır. Gerçeğe bakıldığında ise, fil, aslında bunların hepsi ve hiçbirisidir, çünkü fil bunların tümünün birleşimidir.

Yaklaşık 3 senedir bu sektörün içerisinde olan ve sonradan sektörü tecrübe etmiş bir ekip olarak, birçok tecrübeli uzman / kişi'den fil tarifi dinledik. 
> 
> Hepsi fili mükemmel tanıyordu, ve filin özelliklerini birer birer aktardılar. Ancak, birbirinden tamamen farklı özelliklerle ...

![](https://the-grid-user-content.s3-us-west-2.amazonaws.com/c0539b4b-cf22-4004-9472-79974a9aa23e.jpg)

Bu süreç içerisinde başlarda görüştüğümüz bilgili kişilerin fil tariflerini takip ederek, bu filin nasıl birşey olduğunu hayal ettik, buna göre de yazılım süreçlerini şekillendirdik. Önce hortumun ihtiyaçlarının karşılanmasının doğru olacağını düşünürken, sonra bir anda kuyruk çıktı. Tam kulaklar ile uğraşırkende sonra gövdesinden bahseden birilerinden fili dinledik.

Zor kısımlardan birisi, bu her farklı düşünen birey için, fil'in bambaşka birşey olmasıydı. Diğerlerinin tarif ettiği fil aslında ne kadar yanlış ve tarif edenler aslında ne kadar eksik bilgiye sahipti, çünkü aslında kulak gibi olan birşey nasıl hortum olabilirdi ? 

Yaklaşık 1 sene, olay gerçekten karışıktı, çünkü biz, bu tarifi dinledikçe, ortada dolaşan birbirinden farklı farklı onlarca alakasız yapıda fil olduğunu düşünmeye başladık, çünkü fillerin hepsi birbirleri ile en ufak benzerlik göstermeyen yaratıklardı.

Sonra geçen süre içerisinde, yavaş yavaş, bunun aslında bir fil olduğunu, ve konuyla ilgili görüştüğümüz ve bilgi aldığımız kişilerin filin parçalarından bahsettiğini farkettik. Ve Fil, aslında bu kişilerin anlattığı parçaların birleşimi ve tamamıydı.

> Petrokimya endüstrisinin fili ile ofiste çalışan uzmanların fili, üretim yapan kişilerin fili ile eski müfettişlerin fili, taahhüt sektörünün fili ile kamudakilerin fili birbirleri ile durmadan itişirken karıncalar (aynı anda tüm sektöre hitap etmesi gereken bizler gibi paydaşlar) harap oluyordu.

![](https://the-grid-user-content.s3-us-west-2.amazonaws.com/102e2305-44b1-49ce-8527-6d44613edbee.jpg)

Tam bu noktaya geldiğimiz zaman, artık biliyoruz ki, fil bir bütün olsa da, her tarif eden için bu filin tamamına ihtiyaç yoktur.

Herkes filin farklı kısımlarına ihtiyaç duyar, ya da herkesin birim zamanda baş edebileceği fil parçaları farklıdır.

> Biz, filin fil olduğunu öğrendikten sonra, fili kabullenerek önce kucakladık.

![](https://the-grid-user-content.s3-us-west-2.amazonaws.com/d04243a6-0bf1-4701-ba23-93b9a4518480.jpg)

Sonra sofraya oturarak, bu fili yiyebilmek için hangi parçalara ayırabileceğimize baktık. Çünkü, bir fil yemek isteyen kimse, her seferinde bir ısırıkla yiyebilir, ve bu ısırıkların hangileri olacağı bizim için kritikti.
![](https://the-grid-user-content.s3-us-west-2.amazonaws.com/eb456b12-4169-4044-b802-0db79351fae7.jpg)

Günün sonunda, hala birçok oyuncu için fil bir fil değil, kulak veya hortumdan ibaret, ve bizim gitgide uzmanlaştığımız alan ise o kişi için fil'in ne olduğu, veya o kişinin fil'in hangi kısmını sevdiği. 
> 
> Buna göre, biz filin o kısmı hakkında konuşup onunla ilgili bilgimizi paylaşıyoruz. Ancak fil hala orada, ve her zaman orada olacak.

![](https://the-grid-user-content.s3-us-west-2.amazonaws.com/da1dace1-fd82-425a-9c3a-317deec76f76.jpg)