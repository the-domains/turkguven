---
inFeed: true
hasPage: true
inNav: false
inLanguage: null
starred: false
keywords: []
description: 'Uzunca bir süredir, kurumsal bilgi işlemleri meşgul eden ve adapte olmalarını gerektiren bir konu var : Bulut.'
datePublished: '2016-04-03T07:46:12.229Z'
dateModified: '2016-04-03T07:45:48.886Z'
title: Bulut ve Kullanılabilirlik
author: []
sourcePath: _posts/2016-04-03-bulut-ve-kullanilabilirlik.md
published: true
authors: []
publisher:
  name: null
  domain: null
  url: null
  favicon: null
url: bulut-ve-kullanilabilirlik/index.html
_type: Article

---
# Bulut ve Kullanılabilirlik  
![](https://the-grid-user-content.s3-us-west-2.amazonaws.com/c4ce4076-e771-459e-9dc0-fd38b3bb0f83.jpg)

Uzunca bir süredir, kurumsal bilgi işlemleri meşgul eden ve adapte olmalarını gerektiren bir konu var : Bulut.

Çok fazla reklamı yapıldı, çok özel birşey gibi algılandı ve çeşitli tedarikçiler tarafından çeşitli yerlere satılmaya çalışıldı.

## Üreticiye Ekonomik Fayda

Bulut'un temel varoluş sebebi, aslında facebook, google vs gibi uygulamaların kullanımı ile genişleyen bilgi işlem ihtiyaçları ve veri miktarını daha uygun ücretle devreye alabilmek için, daha küçük ve daha az maliyetli sunucuların biraraya getirilerek kullanılabilmesi idi.

## Tüketiciye Ekonomik Fayda

Tüketici, bulut üzerine kurulu sistemlerle aşina olmaya başladığı zaman, bu hizmet sayesinde, yazılımları kendi bünyesinde bulundurduğu sunucularda değil dışarıda bulunan ve kaliteli hizmet veren, aynı zamanda kendi işletimine göre daha ucuz olan sistemlere yönelmeye başladı. 

## İş Modeli Değişiklikleri

Bu sayede, sonrasında iş modellerinde değişiklikler başladı. Daha önce daha maliyetli olan uygulamalar, bulut sayesinde kurulum olmadan sunulmaya başlandı ve bu sunulma sayesinde düşen çift taraflı maliyetler farklı bir oyun ortaya çıkardı. Bu oyun, kurulum ve barındırma maliyetlerinin ortadan kalkması ile daha ucuz sunulan hizmetler, ve daha düşük başlangıç maliyetleri ile şekillendi.

# Sorun : Kullanılabilirlik
![](https://the-grid-user-content.s3-us-west-2.amazonaws.com/bd719094-bc01-4af3-9a79-3823a53a00cb.jpg)

Tam bu noktada kullanılabilirlik problemleri ortaya çıkmaya başladı. Siz uygulamanızı bulut üzerinden servis ediyorsunuz, ve bu uygulama istenen herkes tarafından anında kullanılmaya başlanabiliyorsa, müşteri temasını ortadan kaldırmak gibi bir amaç güdüyorsanız, burada başka bir sorun ortaya çıkıyor.

## Müşteri Eğitimi

Bulut hizmetinin maliyetlerinin düşürülebilmesi için, üretici tarafında ortadan kaldırılan aslında müşteri teması. Bu müşteri teması, satış, destek, kurulum vb gibi konuları barındıran ve üreticiyi yavaşlatan bir olgu. Bulut hizmet sağlanarak kurulum vs gibi ihtiyaçlar ortadan kalktığı için, müşteri temasının ortadan kalktığını düşünüyoruz. Ancak, özellikle kapsamlı iş uygulamaları için ürünün sunulması yetmiyor, bu ürünün kullanımı ile ilgili destek ihtiyacı ve eğitim ihtiyacı devam ediyor. Hem eğitim hem ilk veri girişi anlamında, müşteri yalnız kaldığı durumda sıkıntı yaşıyor ve bu durum firmaya karşı güvensizlik ve memnuniyetsizlik oluşturabiliyor, ki bunun asıl sebebi sunulan ürünün kalitesinden çok, atladığımız müşteri kuvvetlendirme (enablement) sıkıntısı oluyor.

Bu modeldeki problemi fark ettiğimiz için, bir süredir ürün+hizmet paketleyerek satışları yürütüyoruz, ancak bu modelde üretici tarafında büyümeyi sınırlandırıyor.

## Olası Çözüm : Toplu Eğitim

Fiyatların daha aşağıya indirilebilmesi için toplu eğitim bir alternatif, ancak konu geniş ve hitap edilen kitle bilgisayar kullanımı açısından farklı bilgi seviyelerinde olduğu zaman bu eğitimin maliyeti kullanıcı açısından fazla oluyor ve çok verim elde edilemiyor.

## Olası Çözüm : Kullanılabilirlik 

Burada kilit bir konu devreye giriyor. İş uygulamaları alanı dışında bu modelin uygulandığı bir alan var : Internet. İnternet uygulamaları (google, facebook, linkedin vs) ve mobil uygulamalar (foursquare, instagram vs) müşteri eğitimine gerek duyulmadan kullanılabiliyor, ve müşteriler kısa zamanda adapte olarak çalışmaya başlayabiliyorlar. 
> 
> Peki biz iş uygulamaları geliştirenler olarak neden bunu yapamıyoruz ? 

Kanaatimizce 4 temel fark var.

## 1\. Uygulama Büyüklüğü

Facebook vb gibi uygulamaların belli bir uygulama büyüklüğü var. Fonksiyonalite ve alan sınırlı, bu fonksiyonalitenin tamamını öğrenmek bir iş uygulamasının tamamını öğrenmeye göre daha kolay ve daha hızlı yapılabiliyor.

## 2\. Uygulama Önemi

Bu tür uygulamalar iş kritik uygulamalar olmadığı için, geç kullanmaya başlamak, eksik kullanmak, yanlış kullanmak veya dönemsel olarak hiç kullanmamak bize problem oluşturan şeyler değil, bunları yapmasak da oluyor ve yanlış yapmanın bir maliyeti yok.

Seçim esnasında bir maliyet olmadığı için kolayca kullanmaya başlamayı seçebiliyoruz, dolayısı ile burada da bir sürtünme mevcut değil.

## 3\. Kullanılabilirlik

> Bu uygulamalar, doğuştan kullanılabilirliği yüksek uygulamalar, bir eğitim mekanizması olamayacağı için içgüdüsel kullanılabilecek bir yapı üzerine kurgulanıyorlar. 
> 
> **Sonradan bu yapının kazandırılması mümkün olmuyor.**

_Ancak, kullanılabilirliği bu şekilde ön plana almanın çok büyük bir maliyeti var  : yazılım dilinden bağımsız olarak, her yazılım dilinde var olan mevcut araçları kullanmak mümkün değil. _

Özellikle veri bağımlı bir araç kullanılıyorsa ve veritabanı üzerinden otomatik kod üreten mekanizmalar kullanılıyorsa (özellikle .net vb, ancak java tarafı için de hibernate vs çözümleri, hatta ruby vb gibi active record patterni kullanan frameworkler) bu üretilen ekran kısmını kullanılabilirliğe göre revize etmek mümkün olmadığından, her bir yazılan kod parçası çok daha yavaş yazılıyor, çok daha uzun bir debug süresi gerekiyor ve fonksiyonalitenin gelişmesi çok daha yavaş oluyor.

Bunun temel sebebi, kullanılan kodların çoğunun işe özel yazılma ihtiyacı, senaryoya özel yazılması. Burada standart tablo grid vb gibi şeyleri kullanmak yerine, her senaryo için düşünülmüş ekranlara ihtiyaç var, ve bu da üretim maliyetlerini ve bakım maliyetlerini çok ciddi artırıyor.

Mevcut internet uygulamalarında, fonksiyonalite çok gelişmiş olmadığı için fine tuning daha kolay, zaten bu uygulamlaraın genelde temel birkaç kullanılabilirlik problemleri oluyor, çözüldüğü zaman ortada problem kalmıyor. Ancak iş uygulamalarında alan çok geniş olduğu için problem mevcut.

## 4\. Müşteriye Göre Özelleşme
![](https://the-grid-user-content.s3-us-west-2.amazonaws.com/d82a515f-4a6f-4b47-9ff6-7960b95d3716.jpg)

Facebook kimseye göre özelleşmiyor. Kapsam sınırlı olduğu için, herkes ihtiyacı olan kadarını kullanıyor ve bunun kullanıcıya bir maliyeti yok. Ancak geniş kapsamlı iş yazılımları için, müşteri kendi ihtiyacı doğrultusunda bazı özelliklere ihtiyaç duyuyor, ve bu özellikleri sunabilmenin yolu da bulut hizmetine sekte vurarak gene maliyetleri yükseltiyor.

# Sonuç

Henüz gerçek Software as a Service ve Bulut tabanlı iş modellerine iş uygulamaları olarak biraz uzağız, o tarafa doğru yol alıyoruz.

[Türkgüven'de][0] bu konuyla ilgili yapmaya çalıştığımız şeyler: 

1\. Müşterileri profillere ayırarak bu profillerin ihtiyaçlarını tespit edip yazılımı ona göre paketlemek, dolayısı ile müşteri bazlı değişiklik taleplerini minimuma indirmek

2\. Kullanılabilirliğin ön planda olması

En zorlandığımız ve üzerinde zaman harcadığımız konu bu, zira iş uygulamaları için bu çok zor. Aynı zamanda farklı müşteri profillerinin farklı ihtiyaçları dendiği zaman, tüm fonksiyonları tek bir yazılım içerisine ekleyip isteyen istediğini kullansın diyemiyorsunuz, müşteri profiline göre farklı ihtiyaçlar olduğu için, herkese ihtiyaç duyduğunu sunup fazlasını sunmama gibi bir gereksinim var, yoksa müşterinin anlama süresini artırıp, yazılımı öğrenilmesi daha zor bir hale getiriyoruz. Bu sebeple de, profile göre modüllendirme gibi bir yapıya gitmek durumundayız.

3\. Online Eğitim

Bu konuda katedecek çok yolumuz var. Şu andaki mekanizmalar (video vb) bu konuyla ilgili çok etkin olmuyor, çünkü müşteri bunları seyretmek konusunda isteksiz, ve alan gerçekten çok geniş.

Burada örnek alınabilecek sektör, oyun yazılımı sektörü. Eğitim konusunu kullanıcıyı sıkmadan ve adım adım verebiliyorlar, başlangıç kolay, devam ettikçe uzmanlık kazanılıyor. İş uygulamalarının bu sektörden öğrenebilecekleri çok.

[0]: http://www.turkguven.com/